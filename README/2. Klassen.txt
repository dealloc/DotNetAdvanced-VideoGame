Nu we een basis console applicatie hebben, gaan we beginnen met ons programma te modelleren.

We hebben al vastgelegd dat er 2 classes zijn waaruit de speler kan kiezen: warrior & warlock
We beginnen met een klasse "Player" te modelleren die de speler zal voorstellen tijdens zijn avontuur.

Onder de namespace "VideoGame.Console.Entities" maken we deze klasse aan, een speler heeft volgende properties:
- Health: een float die voorstelt hoeveel 'leven' de speler nog overheeft dit word standaard 100
- Type: of onze speler een warrior of een warlock speelt (we gebruiken hier een enum die we definieren in dezelfde klasse).
- Name: de naam van onze speler zodat we hiernaar kunnen refereren.

Eenmaal aangemaakt kan de naam van onze speler natuurlijk niet meer wijzigen, hetzelfde geld voor het type dat de speler kiest.

Ook gaan we onder "VideoGame.Console.Entities" een klasse "Monster" maken die een monster zal voorstellen waartegen de speler kan vechten.
Een monster heeft volgende eigenschappen:
- Health: een float die voorstelt hoeveel 'leven' het monster nog overheeft.
- Name: de naam van het monster, zodat we weten waartegen de speler aan het vechten is.

Uiteraard heeft de speler iets nodig waarmee we kunnen vechten tegen het monster, dus we maken een klasse Sword aan met volgende eigenschappen:
- Damage: een float die voorstelt hoeveel schade het zwaard doet per keer.

Voor onze warlock spelers hebben we de klasse Wand met volgende eigenschappen:
- Damage: een float die voorstelt hoeveel schade de staf doet per keer.
